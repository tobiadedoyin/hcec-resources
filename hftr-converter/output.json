[
  {
    "lesson": "Kinni",
    "date": "4TH JAN., 2026",
    "topic": "Jakobu ni Jaboku",
    "objective": "Lati ko wa bi eniyan alaipe ti o nwa oju Olorun lotito ninu ebe ati igbe aye mimo se le di eni idande ati alabukunfun lati odo Olorun.",
    "memoryVerse": "\"Sugbon ni Ori Oke Sioni ni itusile yio gbe wa, ti iwa mimo na yio si wa beeni ile Jakobu yio ni awon ohun ini won\" — Obadiah 1:17.",
    "verse": "Genesisi 32:22-32",
    "introduction": "Itan Jakobu nko wa bi eni alaipe, ti o nwa oju Olorun ninu ebe ati iwa mimo, se le ri itusile ati ibukun nla Olorun gba – sugbon nitori Eniti Olorun je. Olorun ba baba nla Jakobu, Abrahamu da majemu. Ibukun na ntesiwaju lati odo baba Jakobu, Isaaki, si odo Jakobu ati awon irandiran re. Awon omokunrin Jakobu di awon olori eya Isreli mejila wa, Jakobu wa ni iwaya ija pelu Olorun ni gbogbo ojo aye re, gegebi opolopo wa loni. Sugbon bi o se ndagba ni igbagbo, o ngbekele Olorun sii. Ayipada fun Jakobu wa leyin ija emi ni gbogbo oru pelu Olorun ni JABOKU. JABOKU, ni ibi ti o ti jowo gbogbo re fun Olorun (Genesisi 32:22). Jaboku tumosi 'ibi irekoja.' O tun duro fun ilakaka; lati so di ofoati lati tu jade. Iru otito ologo wo ni eyi ti a fi han ni ibi ti a npe ni Jaboku. O ni ohun gbogbo lati se pelu wa loni. O je ibi na ti awon eniyan Olorun ti ri asiri agbara lori gbogbo isele ti o nsele. O duro fun rogbodiyan aaye ati oku – eyi na ti o nyorisi iyonda patapata. Ko le si isegun to logo lori ara ati ese ayafi bi a ba lo si Jakobu: Eleyi ni akoko ti a gbodo yanju gbogbo re pelu Olorun. Jaboku je eka Jodani. O je ibi ti o da duro. A gbodo dojuko Jaboku wa ni enikookan. O le koja Okun Pupa pelu awon omo ogun eni irapada ti o kuro ni ijibiti. O le koja Jodani pelu awon asegun omo ogun Oluwa yika re. Sugbon iwo nikan lo maa koja Jaboku! Eyi ni ijakadi tire nikan pelu Olorun (Genesisi 32:24) ibi yi gan ni Olorun ti pari ise lori ese ati iwa eda ninu aye wa.",
    "questions": [
      "Kinni itumo Jaboku?",
      "Kinni itumo oruko Jakobu?",
      "Daruko awon ohun otooto ti o sele ni Jaboku ki Jakobu to ri itusile ati ibukun re gba."
    ],
    "lifeApplication": [
      "Eda ese tabi ipo aipe re ki i se idiwo fun ati wa oju Olorun. Sa gba Jesu ni otito nikan gegebi Oluwa ati Olugbala re, jawo ninu ese ki o si ma gbe aye iwa mimo. Iwo yoo ri itusile ati ibukun Olorun gba.",
      "Jaboku je eka Jodani. O je ibi ti o da wa. Agbodo dojuko Jaboku fun ara wa pelu Kristi.",
      "Jaboku ni ibi ti Jakobu ninu aye wa ti gba ikolu iku. O je ibiti Olorun ti nba wa jagun, kii se lori ese wa nikan, sugbon nipa iwa wa pelu.",
      "Olorun nfi ara re han ki ki awon ti o ba mu etan aye won kuro. Etan je iro, aisoto, ese ikoko; nitorina bi o ba fe ifarahan Olorun, mu etan aye re kuro."
    ]
  },
  {
    "lesson": "Keji",
    "date": "11TH JAN., 2026",
    "topic": "Ẹ̀ẹ̀yàn àti Ọjọ́ Ọ̀la",
    "objective": "Láti jẹ́ kí àwọn ènìyàn Ọlọ́run mọ̀ pé ọjọ́ ọ̀la kò sí ní ìkáwọ́ wọn, ṣùgbọ́n ó wà lọ́wọ́ Ọlọ́run Ẹlẹ́dàá ọ̀run àti ayé.",
    "memoryVerse": "\"Máṣe lérí nípa ara rẹ ní ti ọjọ́ ọ̀la, nítorí tí ìwọ kò mọ ohun tí ọjọ́ kan yóò hú jade\" — Ìwé Òwe 27:1.",
    "verse": "Jákọ́bù 4:3-17; Luku 12:16-20",
    "introduction": "Iṣẹ́ ọwọ́ Ọlọ́run ni ènìyàn ohun gbogbo miran tó wà nínú ayé. Ọlọ́run tó dá ènìyàn ní àwòrán ara Rẹ̀ sọ fún un wí pé kí ó máa jọba lórí gbogbo ohun yòókù tí ó dá (Jẹ́nẹ́síìsì 1:26-28, Kólósè 1:16, 17). Nígbà mìíràn, ènìyàn máa ń kùnà láti ní òye wí pé erùpẹ́ lásán ni wọ́n. Onísáàmù ṣe àpèjúwe ènìyàn bí ìtànná ewéko, tó farahàn ní òwúrọ̀, ṣùgbọ́n tí ó rọ ní àṣálẹ́ (Orin Dáfídì 90:3-7). Ìgbé ayé ènìyàn dàbí ìkuukù tó farahàn tó sì túká lọ (Jákọ́bù 4:14). Ènìyàn jẹ́ ẹ̀dá tó ní ọjọ́ díẹ̀ lókè eepẹ̀ (Jóbù 14:1-2,10). Nítorí náà ni a ṣe kìlọ̀ fún wa láti máṣe gbẹ́kẹ̀lé ẹlẹ́ran ara. (Jeremáyà 17:5). Ó wá jẹ́ ẹ̀ṣẹ̀ fún wa láti ṣètò ayé wa àti àkókò wa láìfi ti Ọlọ́run saaju. Ìyẹn ni wí pé ọjọ́ ọ̀la kì í ṣe tiwa, kò sí ní ikáwọ́ wa, ọwọ́ Ọlọ́run ni ó wà. Wo ọkùnrin àgbẹ̀ tí ó gbàgbé òtítọ́ yìí tí ó sì parí ayé rẹ̀ lójijì láìmú èròǹgbà ọkàn rẹ̀ ṣẹ (Lúkù 12:16-20). Ọjọ́ ọ̀la kò dájú. Ṣé èyí wá túmọ̀ sí wí pé kí a má ṣètò nípa ọjọ́ ọ̀la wa bí (Mátíù 6:25)? Rárá o, oju iwoye niyii: ohun tí ó yẹ kí a sọ ni pé: 'bí Olúwa bá fẹ̀, a ó wà láàyè, a ó sì ṣe èyí tàbí èyíinì' (Jákọ́bù 4:15). Ọlọ́run ló ni gbogbo ètò ayé wa. Ìwé ńlá ìṣètò yìí tóbi tó bẹ́ẹ̀ gẹ́ẹ́ tó gba gbogbo ètò ayé ẹnìkọ̀ọkan wa.",
    "questions": [
      "Ta ni ó ni ọjọ́ ọ̀la?",
      "Ǹjẹ́ a lè ní èròǹgbà àti ètò fún ọjọ́ ọ̀la?",
      "Báwo ni a ṣe lè ṣètò, kí á ní èròǹgbà àti afojúsùn fún ọjọ́ ọ̀la?",
      "Báwo ni a ṣe lè e lépa àwọn àfojúsùn wa fún ọdún yìí?"
    ],
    "lifeApplication": [
      "Ìfẹ́ Ọlọ́run gbọ́dọ̀ jẹ́ kókó nínú ọkàn wa nígbàkugbà tí a bá ń fi èròǹgbà lélẹ̀ fún ọjọ́ ọ̀la – fi Ọlọ́run ṣe àkọ́kọ́.",
      "Tí o bá kùnà láti ní ète tàbí èròǹgbà, o ti ṣètò láti kùnà.",
      "Ó gbọ́dọ̀ di mímọ̀ fún wa pé Ọlọ́run wa ló ni ìgbà àti àkókò; nítorí náà, ọjọ́ ọ̀la rẹ wà lọ́wọ́ Rẹ̀. Ó pa á mọ́ kò lè sọnù.",
      "Àkíyèsí: Bẹ́ẹ̀ ni, ẹnìkan jẹ́ aṣiwèrè nígbà tí ó bá kó ohun ọrọ̀ ayé jọ, ṣùgbọ́n tí kò ní ìbáṣepọ̀ tímọ́tímọ́ pẹ̀lú Ọlọ́run (Lúkù 12:21)."
    ]
  },
  {
    "lesson": "Keta",
    "date": "18TH JAN., 2026",
    "topic": "Kiko Ibasepo Kristiani ti O Lagbara",
    "objective": "Lati se afihan bi a sele ko ati bi ase le e gbe ibasepo Kristiani ti o lera ro, ti eyi ti nso ebi di alayo.",
    "memoryVerse": "\"Eni meji le rin po, bikosepe won re?\" — Amos 3:3.",
    "verse": "Efesu 5:21-26; 6:1-3",
    "introduction": "Ko seese fun oko (motor) lati rin lai si awon oniruuru epo – pentiro, jia, ijanu ati omi. Beeni eniyan ko le wa laaye lai si eyikeyi ninu onje, omi, orun, isimi, idaraya ati ibasepo pelu awon elomiran. Ikookan won lo je dandan fun igbe aye ti o dara. Olorun ko ri Adamu gegbi eda ti o pe a fi igba ti o to da enikeji ti o dabi re lati ma a ba a ni ibasepo (Genesisi 2:18-23). Eyi fihan pe Olorun dawa lona ti o je wipe koseemani ni awon oluranlowo nipase ibasepo t'o yanranti. Oniruru ibasepo ni o wa – laarin ebi, ore, ojulumo, ibi ise, egbe akosemose, ati lori ero ilewo (social media). Afojusun wa ninu eko oni ni ibasepo ninu aagbon ti o se pataki julo lawujo, eyi ni ebi, nibiti ti a ti un fi apeere ibasepo lele, ti a si un ko o fun amulo ninu awon oniruru ibasepo ti o ku.",
    "questions": [
      "Toka si aagbon meji ti a ti nilo ibasesepo ti o lera, ti o si le.",
      "Se alaye awon ohun elo meji ti a fi nko ibasepo daradara?",
      "So awon anfani meji ti o wa ninu ibasepo ti o duro deedee."
    ],
    "lifeApplication": [
      "Okun ibasepo laarin toko taya ko gbodo ja, gegebi igbekale Olorun. Nitorina, mimu ki o lera ki o si tun le je dandan.",
      "Iseda eniyan ko gba ki a danikan wa, sugbon lati maa gbe ni awujo, pelu iwa omoluwabi nibi gbogbo, fun anfani ara wa.",
      "A gbodo sa gbogbo ipa wa lati jeki ibasepo ti o moyanlori wa, ki a si tun ri i daju pe a gbe e ro ninu ebi wa."
    ]
  },
  {
    "lesson": "Kerin",
    "date": "25TH JAN., 2026",
    "topic": "Awon Omo: Ini Oluwa",
    "objective": "Lati jẹ ki a loye aaye ti Bibeli fi awọn ọmọde si ati awọn ọjuse wa gege bi obi si wọn, ki a si lee di awon alafo wonyi bamubamu.",
    "memoryVerse": "\"Kiyesi i, ọmọ li iní Oluwa, ati eso inu li ère Rẹ̀\" — Orin Dafidi 137:6.",
    "verse": "Orin Dafidi 137:1-6; Jakobu 1:12; 11 Timoteu 2:2",
    "introduction": "Idile jẹ aaye ikẹkọ akọkọ ti a ti n pile eko iwa rere ati omoluwabi. A ko gbodo gbagbe wipe ibaje aye enikan nyorisi si ibaje ebi ati ibaje ebi tabi idile a maa yori si ibaje awujo. Kii ṣe iroyin tuntun wi pe ni ibi gbogbo ni awujọ wa ni a n gbo nipa iwa jagidijagan ilokulo ọmọ, ilokulo iyawo, ati ipaniyan nibi ati lohun. Gbogbo eyi lo bẹrẹ lati inu idile. Gbogbo ogo fun Olorun fun Ijo Jesu Kristi. Agbodo jẹ iyọ aye, ilu ti a tedo s'ori Oke ti ko le farasin. Itoju Omo ko bẹrẹ nigbati awọn ọmọ ba di majesin tabi ọdọ langba, O bẹrẹ lati inu oyun. Jije obi kii se ojuse nikan, àǹfààní ni pelu. Idí nìyi tí gbogbo àwọn òbí fi gbọ́dọ̀ mo wi pe won yoo jiyin lodo Ọlọ́run tó fi àwọn ọmọ wọ̀nyi fun won. Ó máa ń mú kí ọkàn Ọlọ́run yá gágá láti rí àwọn òbí oníwà-bí-Ọlọ́run, tí wọ́n ń sa gbogbo ipa láti ṣe ise tí Ọlọ́run gbé lé wọn lọ́wọ.́ Ìdí nìyi tí ọkàn Ọlọ́run fi romo Ábúráhámù. Akọ̀ nípa Ábúráhámù pé Ọlọ́run fúnra Rẹ̀ mọ̀ pé yoo pàṣẹ fún àwọn ará ilé rẹ̀ láti gbọràn sí Ọlọ́run (Gẹ́nẹ́sísì 18:18, 19).",
    "questions": [
      "Kini idi re ti awon omode fi se pataki si Olorun?",
      "Kini idi ti a gbodo fi bere si mojuto awon Omo lati inu oyun?",
      "Salaye ise pataki sisan imo gbigbe awon omode ni kutukutu?"
    ],
    "lifeApplication": [
      "Awon omode se pataki lowo Olorun, nitori naa ti a gbodo fowo gidi mu won ki won le fun wa l'ayo lola.",
      "Awon omode maa nkeko nipa ohun ti won ba now. Obi gbodo je asoju rere fun Olorun.",
      "Se amojuto ati awokose rere fun awon Omo re; maje ki won bo sowo ota.",
      "Ranti pe, a o jihin fun Olorun lori ojuse pataki yi ni ikehin.",
      "Fun awon omo re ni ohun elo isere ati eko to ye kooro. Sugbon ju bee lo, sise takuntakun fun Ayeraye won – ise atowodowo si ni (Abrahamu – Isaaki – Jakobu; Lois – Unike – Timotiu)"
    ]
  },
  {
    "lesson": "Karun-un",
    "date": "1ST FEB., 2026",
    "topic": "Ise Iranse Awon Okunrin ninu Ijo",
    "objective": "Lati ko ni yekeyeke ise iranse awon okunrin ninu ijo ati lati ran won lowo ki won le kun oju osuwon ninu ojuse won.",
    "memoryVerse": "\"Nitori naa, mo fe ki awon okunrin maa gbadura nibi gbogbo, kin won maa gbe owo mimo soke, li aibinu ati li aijiyan\" — I Timoteu 2:8.",
    "verse": "Timoteu Kini 2:8; Efesu 5:25-33",
    "introduction": "Bi a ba fi oju sunukun wo awon Ijo ninu Ara Kristi loni, a o ri wipe awon Obinrin lo sa ba maa nko ipa bi aadorin ninu ogoorun. Sugbon, awon okunrin ni o poju ninu ipo ise iranse ati adari! Abajade Ayewo finifini Tearfund so pe \"Isiro pelu ayewo fi han pe meji ninu eeyan meta ninu ijo sa ba maa nje obinrin\" Eko yi tun fi ye nip e, ti o ba je obinrin lo koko gbagbo ninu ebi kan, ida metadinlogun pere ninu ogoorun ni eri fi han pea won omo a maa tele iya won lo s'ile ijosin. Sugbon to ba je baba (olori ebi) lo koko gbagbo, afaimo ko ma je metalelaadoorun (93) ninu ogoorun – iya at'omo – ni yoo tu yayaa tele olori ebi lo si soosi. Ipa ti okunrin nko ni yin. Sibe, o gbodo ye wa pe ninu eto Olorun ni ibere pepe, paapaa ninu Ijo, Okunrin ati Obinrin la da lati maa kun ara won lowo. Pe enikan je oga tabi oosa akunle bo; ekeji je inuse tabi akisa lasanlasan ko jeyo rara!",
    "questions": [
      "Daruko meta ninu ojuse awon Okunrin ninu Ijo",
      "Nje o gbagbo pe otun we osi, osi we otun ni ojuse Okunrin ati Obinrin ninu Ijo Kristi? Se alaye.",
      "Eredi re ti okan ninu awon apere (agbon) ti a ri ninu Tempili ni ko se ye fun ilo Baale?"
    ],
    "lifeApplication": [
      "Mura tan lati sise nibikibi ti Emi Olorun ba dari re si.",
      "Mase darapo mo aye tabi gbojege, l'ako l'abo wa.",
      "Saapon lati ni ebi alayo, ki imisi re le san wa sinu IJo Kristi.",
      "Kokaari gbogbo re ni yii fun gbogbo eniyan – Okunrin ati Obinrin, Omode ati Agba: je ki igbe aye ati oro enu re n'ile ati ninu Ijo maa wa ni ibamu pelu, ki o si maa polongo Ihinrere Kristi."
    ]
  },
  {
    "lesson": "Kefa",
    "date": "8TH FEB., 2026",
    "topic": "Nini Oye Ojuse Awon Obinrin ninu Ijo ati ninu Ise Iranse",
    "objective": "Lati mu ki Ijo Olorun da ojuse awon Obinrin mo ninu Ijo ati ninu ise Iranse, pelu iranlowo won ninu idagbasoke ijo lapaapo fun asepe awon eniyan mimo fun ise iranse ati fun imudagba ara Kristi.",
    "memoryVerse": "\"Baraki s iwi fun un pe, bi iwo o b aba mi lo, je emi o lo: sugbon bi iwo ki yio ba mi lo; emi ki yoo lo. Oun si wi pe ni lilo emi o ba o lo, sugbon ola ona ti iwo nlo ni ki yio je tire…\" — Onidajo 4:8-9.",
    "verse": "Onidajo 4:1-9, 18-21; Luku 8:1-3; Romu 16:1-5; Ise Awon Aposteli 1:14, 15; Awon Oba Keji 22:14-20; Ise Awon Aposteli 18:24-33; Samueli kini 25:23-28; Ise Awon Aposteli 9:36-40",
    "introduction": "Lati iseda aye ni awon Obirin ti nwulo lopolopo fun Olorun. Ni Majemu Laelae, a ri apere awon Obinrin ti won sise akin. Debora lo saaju ogun fun awon omo Israeli. O bori, o si gba won kuro ninu igbekun Jabin – Oba Kenani. A ri Abigali ti o tu Dafidi loju ti o si parowa sii lati ma ta eje sile ninu ebi re, nitori iwa ahun ati imotaraeni nikan oko re. Ninu Majemu Titun, a ri apere awon Obinrin ti won fi opolopo ohun ini won ti ise iranse Jesu lehin. Awon bi Joanna, Maria Magdaleni ati beebee lo (Luku 8:1-3). Lehin ajinde Re, Jesu pase fun awon omo ehin ki won duro ni Jerusalemu fun ileri Emi Mimo ti Baba ti se. Awon obinrin wonyi naa gba Emi Mimo pelu awon Aposteli. Doka, ninu Ise 9:36-42, yonda ara re fun itoju awon opo. Idi ni yi ti won fi ranse si Peteru ki o le jii dide fun won, ki o le tesiwaju ninu ise rere re.",
    "questions": [
      "Tani Debora ati Hulda? Kini awon ise iranse ti won se fun orile ede won Isreali ati Juda?",
      "Daruko awon ojuse meji ti obinrin le se ninu Ijo?",
      "Kini pataki ise iranse Maria si Jesu nipa titu ororo Alabasta iyebiye s'ori Jesu Kristi?"
    ],
    "lifeApplication": [
      "Awon obinrin ni ise iranse iyebiye lati se ninu ijo ati ni gbogbo aye lapapo.",
      "A ko gbodo ri awon obinrin gegebi ohun elo ailailagbara lasan. Sugbon, a gbodo ran won lowo ki ogo won pelu lee bu jade.",
      "Gbogbo wa patapata, Okunrin ati Obirin, la gbodo gba itoju awon opo, awon omo orukan ati alaini gege bi ojuse wa.",
      "Awon obirin ati okunrin bakanna, gbodo fi aso irele ati iwa omoluwabi wo ara won ninu ise iranse."
    ]
  },
  {
    "lesson": "Keje",
    "date": "15TH FEB., 2026",
    "topic": "Iwoye Bibeli lori Ailera, ati bi O se ye ki a fi Aaye gba awon Alailera ninu Ise Isin Ijoba Olorun",
    "objective": "Láti jẹ́ kí àwọn ọmọ Ọlọ́run lóye pe eya ara kan náà (ti Jésù Kristi) ni gbogbo wa je, àti pé olùṣọ́ arákùnrin wa ni a je.",
    "memoryVerse": "\"Oun si wi fun mi pe, Oore-ọfẹ mi to fun ọ: nitori a sọ agbara mi di pipe ninu ailera. Nitorina tayotayo li emi o kuku ma ṣògo ninu ailera mi, ki agbara Kristi ki o le maa gbe inu mi\" — Korinti keji 12:9.",
    "verse": "Kọ́ríńtì Kinni 12:22-27; Ìṣe 3:1-10",
    "introduction": "Olorun Olodumare nikan ni o pe patapata. Sugbon awa eniyan eleran ara nilo iranlowo ati atilehin awon elomiran, nitori ailera, aipe, aleebu ati kudiekudie eni kookan. Sibẹsibẹ, Ọlọrun ni ipese fun iwosan ati pipe wa. Àìlera tumo sí àìpé ti ara, ọpọlọ, ìmọ̀ tàbí àìlera tí ó lè dín agbára ẹnì kan kù láti ṣe àwọn iṣẹ́ kan tàbí kíkópa ní kíkún nínú àwùjọ, ati nínú Ìjọ Ọlọ́run, pàápàá. Fifi (awon alailera) si eto Olorun nise pelu u wiwa aye fun won lati kopa ati lati ba aye dogba ati lati ṣe alabapin anfani pẹlu awọn miiran. Okan ninu àwọn ẹsẹ Ìwé Mímọ́ wa toni (Ìṣe 3:1-10), A ri aro alagbe kan tí kò nírètí ìmúpadàbọ̀sípò, bó tilẹ̀ jẹ́ pé ó máa ń jókòó sí ẹnubodè daradara náà, ìgbésí ayé rẹ̀ kò lẹ́wà. Ó bá agbára Ọlọ́run pàdé nínú Ẹ̀mí Mímọ́ ní orúkọ Jésù, nípasẹ̀ Àpọ́sítélì Pétérù àti Jòhánù. Igbesi aye rẹ si yipada patapata ati pe itan rẹ yipada. Gẹgẹbi okan lara eya Kristi, Jesu ni ipese fun wa lati ni iriri ominira, iwosan ati ilera nipasẹ ijiya Rẹ lori Agbelebu ni Kalfari. A ko nilo lati gba ailera wa laaye lati du wa ni awọn ibukun Ọlọrun fun aye re. Maa reti awọn iṣẹ iyanu rẹ bi a ṣe n ṣagbeyewo eko toni. Oju ko ni ti o, loruko nla Jesu. Amin.",
    "questions": [
      "Ṣe alaye ohun ti o loye nipasẹ ọrọ yi, \"Ailera\".",
      "Àwọn nǹkan mẹ́ta wo ni Pétérù ṣe láti mú kí arọ náà di alara dida sasa?",
      "Ṣe o gbagbọ pe Ọlọrun le wo awọn ailera rẹ sàn?"
    ],
    "lifeApplication": [
      "Awọn ailera kii se idena lati wo Ijoba Olorun. Sugbon ailera ti Emi ni ko le je ki eniyan wo Ijoba Olorun.",
      "Wo Jesu loni fun iwosan re, ko si ni dojuti o.",
      "Ọpọlọpọ ni awọn abirun ni ayika rẹ loni, dawọ fifun wọn ni owo nikan duro. Fi Jesu han wọn; igbesi aye wọn a yipada patapata."
    ]
  },
  {
    "lesson": "Kejo",
    "date": "22ND FEB., 2026",
    "topic": "Agbara ti Mbe ninu Adura",
    "objective": "Lati tepele mo o pe ohun gbogbo t'o ba wa ni ife Olorun ni adura le e se.",
    "memoryVerse": "\"Beere, a o si fifun yin; wa kiri, eyin o si ri; kankun, a o si si i sile fun yin\" — Matteu 7:7.",
    "verse": "Matteu 7:7-11; Filipi 4:6, 7; Marku 11:20-26",
    "introduction": "\"Nitoripe bi awa tile nrin ni ti ara, sugbon awa ko jagun nipa ti ara. Nitori ohun ija wa ki ise ti ara, sugbon o li agbara ninu Olorun lati wo ibi giga pale…nigbati igboran yin ba pe…\" (I Korinti 10:3-6). Beeni agbara nla ti mbe ninu adura! Ibon pelu awon oga yanyan ologun, ofa, orun pelu tafatafa, oko ati akojopo ohun ija gbogbo, oso ati aje, oogun ati ogede; ko si okan ninu wonyi to njagun segun. E wo obitibiti owo ti awon ijoba aye nda sori awon nkan ija oloro wonyi loni. Sugbon ofe ni adura! Esu o fe kenikeni fi ara re jin fun adura, nitori o mo pe asiri agbara wa niyen. Oro awon omo to se iyebiye ju ni adura awon obi won. E wa ri idi ti omo adura – opolopo adura – kii fi sonu tabi segbe. Adura kii ku. Kokoro tabi ipaara kii sa adura je. Ya la ki a ri idahun si adura lesekese, tabi ki a fi suuru duro de e titi yoo fi di igi aloye, araba pelu opolopo eso, leyin irandiran. Apere pataki ni awon Geesi ati Amerika. A nwo won loni bi apehinda, sugbon won nkore adura ti awon baba ati iya nla won ti gba l'ogooro odun sehin. Abajo ti Jesu Oluwa fi maa nya akoko to peye soto fun adura. Ki oye o to la, Raboni yoo ti to Baba Re lo (oun nikan). T'o ba nsokale bayi, pelu agbara Olorun nla ni; lati ko ni, sise iwosan, ati imularada fun ogunlogo ijo eniyan (Marku 11:30-35). Bi o ba ri bee pelu Olukoni, o ye ki awa omolehin maa gbadura titi gongo yoo fi so. Olukoni ko wa lati maa gbadura, lai simi, ati lai s'aare (Luku 18:1-8). Kristeni ti nte eekun re ba tabi wole fun adura! Satani ko fe iru nkan bee! Orin, ijo, fififuni ati fifi ede miran soro dara lopolopo, sugbon gbadura! Ise ijere okan ti a fi adura ti lehin lo nso eso. Aye fele: f'adura gbe e ro! Fi eniyan kan han mi ti o lu aluyo laye yi tabi ninu ise iranse, aladura ni! Jesu bere, o si pari pelu adura. Awon apejo, apero ati eko lori adura ati ijere okan dara, sugbon e je ki a gbadura, ki a si waasu ihinrere. Adura ni opa Kristieni ti yoo fi wo orun. E je ki a fi adura so orun kale; e je ka fi adura mi owo Olorun to so aye ro lati mu igbala wa. Adura lo nfun okan ni isimi, itunu, iranwo ati okun, paapaa lakoko to le ponron yi, ti nmi okan awon alagbara paapaa. Eniyan oniru iwa bi awa ni Elija (I Oba 17:1; 18:42; Jakobu 5:16-18).",
    "questions": [
      "Kini Adura?",
      "Kini pataki adura?",
      "Ohun kan ha wa ti adura ko le se bi?",
      "Iha wo ni emi ati iwo nko si adura?"
    ],
    "lifeApplication": [
      "A gbodo ko bi a ti ndariji omo enikeji wa, bi a ba nfe idahun si adura wa.",
      "Adura lo ngba, kii se agbara. Adura maa nyi nkan pada, o ngba la, o ngbala lowo ota ati kuro ninu ewu, o nsi awon ilekun fun iwosan, ipese, aluyo, ibukun, alaafia ninu ebi, Ijo Olorun ati awujo, ati bee bee lo. Lai deenapenu, a ko ti bi tabi seda ohun ti adura ko lee se. Idi ni pe, eniti to da aye atorun, ti ko si ohun to soro fun, la ngbadura si.",
      "Pelu Olorun, ohun gbogbo ni sise fun awon Kristeni ti o maa nwole leekun won fun adura.",
      "Ise ti adura olododo nse ni agbara lopolopo. Nitori naa, maa gbadura titi iyanu yoo fi sele ti owuro ayo re yoo si de."
    ]
  },
  {
    "lesson": "Kesan-an",
    "date": "1ST MAR., 2026",
    "topic": "Pelu Olorun, Ohun Gbogbo ni Sise",
    "objective": "Láti lè jẹ́ kí ó yé wa wipé, ìgbàgbọ́ to duro gboingboin pẹ̀lú ìgbọ́ran maa ń mú àṣeyọrí àti ìṣẹ́gun wá.",
    "memoryVerse": "\"Jesu si wò wọn o wipe, Enia li eyi ko le ṣe iṣe fun, ṣugbọn ki iṣe fun Ọlọrun: nitori ohun gbogbo ni ṣiṣe fun Ọlọrun\" — Máàkù 10:27.",
    "verse": "Luku 1:26-37; Genesisi 18:1-4; Jeremiah 32:17, 27; 33:3",
    "introduction": "Gbogbo wa là ń tiraka, ní ipele kan tàbí ekejì, pẹ̀lú ìṣòro àìgbàgbọ́. Gẹ́gẹ́ bí Ábúráhámù àti Sárà boya o ti ń gbàdúrà fún ohun kan láti ọdún pípẹ́, ṣùgbọ́n Ọlọ́run tíì dá ọ lóhùn. Ìgbà sì ń lọ lórí rẹ, bí o ti ń dúró. Ò ń tiraka pẹ̀lú iyèméjì bí ó ti ń rò ní gbogbo ìgbà bóyá Olorun ńgbọ́ àwọn àdúrà rẹ sibe. Bóyá o ti lẹ ti jìyà lórí àwọn àjálù kan, bíi pípàdánù olùfẹ́ kan tí ó súnmọ ọ, ó sì ń yà ọ́ lẹ́nu pé, \"Níbo ni Ọlọ́run wà nígbà tí èléyìí ṣẹlé?\" Ǹjẹ́ ò ń fẹ́ láti yọrí ìlépa ńlá tàbí títóbi kan, tí ó sì dàbí enipé ó nira, tàbí gbogbo nǹnkan ní àyíká rẹ dàbí pé kòṣeé ṣe. Ìrètí àti ìròyìn ayọ̀ wà, ipá ènìyàn tilẹ̀ pin lórí rẹ, dókítà ti le já ọ kulẹ̀, ṣùgbọ́n ỌLỌ́RUN ń na ọwọ́ àánú Rẹ̀, ó sì ń sọ fún ọ pé \"Wò ó, èmi yóò rán ọ lọ́wọ́, èmi yóò mú ọ lára dá, èmi yóò la ọna níbi tí ó dàbí pé kò sọ́nà nítorí pé,\"Ìrètí wà, má tíì sọ ìrètí nù.\" Ṣíṣe ṣì wà nínú ohun tí ó dàbí pé kò ṣeé ṣe, ó wà nínú ỌLỌ́RUN GBOGBO ẸRAN ARA.... Ó gbọ́dọ̀ kọ́ láti máa retí kò ṣeé ṣe, ohun tí kò wọ́pọ̀, kí o sì máa retí ìyanu nítorí pé níbẹ̀ ni Ọlọ́run ti ń ṣiṣẹ́. Óun sọ ohun gbogbo tí kò ṣeé ṣe di ṣíṣe.",
    "questions": [
      "Kí ni ohun Pataki kan ti o ri di mu ninu ẹ̀kọ́ t'oni?",
      "Șàkọsílẹ ìdí tí Ọlọ́run fi ń béèrè ìbéèrè yìí, \"Èmi ni Ọlọ́run gbogbo ẹran ara! Òun kan á wà tí ó ṣòro fún mi bí?\"",
      "Olorun ti yi pada bi? Nje Olorun lee yi pada?"
    ],
    "lifeApplication": [
      "Ìgbọràn kíkún àti ìgbàgbọ́ tó dúró ṣinṣin nínú Ọlọ́run ni yóò fún ọ ní kọ́kọ́rọ́ tó sí ìpèsè Ọlọ́run. Sinmi lè E",
      "Ibẹru ni ìtumọ̀ méjì: Gbàgbé ohun gbogbo kí ó sì ṣá; tabi dojú kọ ohun gbogbo kí ó sì bori. Yàn èyí tí ó wù ó.",
      "Ábúráhámù gba Ọlọ́run gbó, ò sì rí ìyanu gba. O dara ki awa naa gbekele Olorun, paapaa ninu gbogbo igbokegbodo ati laasigbo aye yi."
    ]
  },
  {
    "lesson": "Kewaa",
    "date": "8TH MAR., 2026",
    "topic": "Tito 'Pase Jesu",
    "objective": "Lati tokasi awon ipase Jesu ati bi a se lee tele won.",
    "memoryVerse": "\"Eniti o ba wipe on ngbe inu re, on na pelu si ye lati ma rin gegebi on ti rin\" — 1 Johanu 2:6.",
    "verse": "Johanu Kini 2:3-14; Johanu 15:1-17; Johanu 10:22-30",
    "introduction": "Ko si eniyan eleran ataki ti a le maa wo awokose re to je anjonu ti ko le kose. Ohun ti a le se ko ju pe ki a fi asise won se arikogbon, ki a si farawe awon iwa rere won fun aseyori. Sugbon a ni Jesu ni awokose kan ti o pe. Tito 'pase Re ma nmu aseyori wa ni aye yii, pelu iye ainipekun. Oun lo mona julo, ti ko si le si ni lona,nitoripe Oun gan ni Ona. Oun ni imole ati otito, nipase Eni ti olukuluku eda eniyan fi nla ona palapala aye ti o kun fun ewu ja, gegebi asegun. O ataki wa sinu ogo nikehin (Johanu 1:9). Gegebi Imole aye, O un fun ni ni itansan ti eniyan nilo lati ri ati lati to ipa ese Re ni oju ona iye, eyiti O rin gegebi eniyan (Johanu 8:12; 14:30) O ma a un gba gbogbo awon ti o to ipase Re lowo ifoju ti emi, ti nmu ni wo inu iparun. Ipase awokose ti ko labuku yi ati bi a se le e te le won ni koko eko oni.",
    "questions": [
      "Daruko awon ipase Jesu meji tio se pataki julo.",
      "So awon ohun meji ti yoo na wa lati to 'pase Jesu?",
      "Kini awon anfani ti to 'pase Jesu?"
    ],
    "lifeApplication": [
      "Awon aguntan Jesu nikan lo le to O leyin: nje o je okan ninu won?",
      "Lati to 'pase Jesu, o gbodo mo nipa Re nipa kikeko lati inu Iwe Mimo, paapaa julo lati inu awon iwe Ihinrere.",
      "Bi o tile je wipe tito 'pase Jesu ni idiyele ti o ga pupo, awon anfani tito 'pase Re po rekoja.",
      "Nitorinaa, ere nla ni bi a ba le tele E."
    ]
  },
  {
    "lesson": "Kokanla",
    "date": "15TH MAR., 2026",
    "topic": "Isamulo Àwọn Ìlànà Àdari Kristeni Níbi Ìse",
    "objective": "Láti lóye pe àwọn ìlànà Bíbélì le ran awon adari Kristẹni lowo lati je adari rere, to da nto, ti igbe aye won si le fa awon elomiran wa sodo Jesu.",
    "memoryVerse": "\"Ẹ kíyè sí ohun gbogbo tí ẹ bá ń ṣe, kí ẹ sì máa ṣe e pẹ̀lú gbogbo ọkàn yín, bí ẹni pé ẹ ń ṣe fún Olúwa, kì í ṣe fún ènìyàn; Nítorí ẹ mọ̀ pé láti ọ̀dọ̀ Olúwa ni ẹ ó rí èrè ọ̀ héritaji: nítorí ẹ ń ṣe ìránṣẹ́ fún Kristi Olúwa\" — Kólóse 3:23–24.",
    "verse": "Kọ́ríńtì Kinni 10:31; Kólósè 3:22–24",
    "introduction": "Ìdari kì í ṣe nípa orúkọ tàbí ipò nìkan. Ó jẹ́ ni ni ipa àti ojúṣe. Níbi iṣẹ́, ìdari hàn nínú bí onígbàgbọ́ ṣe ń bá ẹlòmíràn lo, bí wọ́n ṣe ń mú ojúṣe wọn ṣẹ, àti bí wọ́n ṣe ń ṣe ìpinnu. Gbogbo Kristẹni ni a pè láti jeri Kristi lójoojúmọ́ níbi iṣẹ́ wọn, bí wọ́n jẹ́ alákóso, alabojuto, tàbí òṣìṣẹ́ ti ipo re ko i ti ga. Bíbélì kọ́ wa pé iṣẹ́ kò dá lórí ise oojo wa nìkan; eleyi je apá kan nínú ìrànṣẹ́ wa sí Ọlọ́run. Kólóse 3:22–24 rán wa létí pé a gbọ́dọ̀ sise bi eni pé a ń ṣe é fún Olúwa, kì í ṣe lati wu ènìyàn. Èyí túmọ̀ sí pé àwọn Kristẹni gbọ́dọ̀ ṣiṣẹ́ won t o k a n t o k a n a t i p e l u i w a omoluwabi, nitoripe Olorun gan an ni npin eniyan lere. Awon ami idanimo pataki adari Kristeni nibi ise oojo re ni iwa ìrẹlẹ̀, iwa omoluawbi ati sinsin awon elomiran. Awon Adari ninu ayé maa ń wá agbára àti ìyìn, ṣùgbọ́n awon adari Kristẹni tẹ̀lé àpẹẹrẹ Jesu, tó kọ́ wa pé ẹni tó tóbi jù lọ ni ẹni tó ń ṣèránṣẹ́ fun awon elomiran (Mátíù 20:26). Nípasẹ̀ ìwà yìí, àwọn onígbàgbọ́ lè fi ibi iṣẹ́ wọn ṣe pẹpẹ ìjọsìn àti ipa rere. Aagbon orisirisi ni ipo adari: ipele to kere julo; ti aarin; ati awon oga yanyan. Awon kan nse akoso osise marun, awon kan mewa, adota, awon miran egbegberun. L'oni ti awon eniyan nja pe ibi ise kii se ile ijosin, ohun ti eko yii nko wa niyi: mu iwa omoluwabi pelu re lo sibi ise oojo re.",
    "questions": [
      "Kí ni ń jẹ́ kí jije asaaju Kristẹni yàtọ̀ sí ti ayé?",
      "So díẹ̀ nínú àwọn ìlànà Kristẹni tó lè darí ìṣáájú níbi iṣẹ́.",
      "Báwo ni bi a se nse adari nibi ise oojo wa se lee f'ogo fun Oruko Oluwa?"
    ],
    "lifeApplication": [
      "Máa rántí pé ibi iṣẹ́ rẹ jẹ́ pẹpẹ ìwàásù àti ẹ̀rí.",
      "Ṣáájú nípasẹ̀ àpẹẹrẹ—pẹ̀lú ìjolotó, sinsin awon elomiran, àti ise tokantokan, àwọn mìíràn yóò rí Kristi.",
      "Máa ranti ojo isiro — rántí pé Kristi l'a nsise fun, kì í ṣe fún ènìyàn. Yoo si san fun olukuluku gege bi ise re.",
      "Fi ara re jin patapata fun ise re, b'o ti wu ko kere to. Gbogbo ise wa ni Olorun nwo!"
    ]
  },
  {
    "lesson": "Kejila",
    "date": "22ND MAR., 2026",
    "topic": "Pataki Idariji",
    "objective": "Lati tu pale yekeyeke igbekale Bibeli lori idariji ati ki awon omo Olorun le maa se amulo won.",
    "memoryVerse": "\"Nitori bi eyin ba fi ese awon eniyan ji won, Baba nyin ti mbe li orun yio fi ese tin yin ji yin. Sugbon bi enyin ko ba fi ese awon eniyan ji won, Baba nyin ki yio si fi ese tin yin ji nyin\" — Matteu 6:14-15.",
    "verse": "Matteu 18:21, 22; Genesisi 50:15-22; Kolose 3:12-15",
    "introduction": "Idariji je ise itusile t'o lagbara t'o si nran ni lowo lati so eru wuwo, ibinu ati ikorira kale.Idariji je abala ti o se pataki ninu igbagbo, paapaa ti a ba nlepa ibasepo ti o danmoran ati lati ni iriri ekunrere ife Olorun ati idariji Re. Idariji nje ki a jowo ohun t'o ti koja, ki a si tesiwaju pelu igboiya ati ireti. Idariji ko tumo si pe ese na ko dun ni tabi wipe eniti o se wa ko ye fun ijiya. Sugbon o tumo si pe a yan lati jowo ogbe-okan na ati ibinu fun Olorun ati lati gbekele E ki O le gbakoso isele naa. Loni, ju atehinwa lo, ni Ebi, Ijo Kristi, Ile ati Ibi Ise pelu Awujo nilo ororo itura yi i, Eyi i ni idari j i tokantokan.",
    "questions": [
      "Kini idariji?",
      "Kini awon ilana Bibeli fun idariji?",
      "Iru ese won i ko ye fun idariji?",
      "So meji ninu awon ipa ti idariji nko?"
    ],
    "lifeApplication": [
      "Agbodo ni oye pe lati ri idariji gba lowo Olorun, a gbodo setan lati dariji awon elomiran bi o ti wu ki ese na tobi to.",
      "A gbodo mo ki a si ni oye pe lati le gbe ibasepo ti o dara ro, a gbodo ni abuda idariji.",
      "A gbodo mo pe yiyan lati dariji awon eniyan ni lati yan ibale okan.",
      "A tun gbodo mo pe idariji ni ipa lati ko ninu idide wa."
    ]
  },
  {
    "lesson": "Ketala",
    "date": "29TH MAR., 2026",
    "topic": "Gbigbe Aye Omoluwabi ati Otito",
    "objective": "Kí a lee lóye ìtumọ̀ ijolooto, ìdí tí ó fi ṣe pàtàkì fún àwọn onígbàgbọ́, àti bí a ṣe lè máa gbé ayé pẹ̀lú òtítọ́ lojoojúmọ́.",
    "memoryVerse": "\"Ẹniti nrin ni òtítọ́ nrin déédé: ṣùgbọ́n ẹni tí ó bà a dá awọn ọna rẹ̀ ru ni a ó fi hàn\" — Òwe 10:9.",
    "verse": "Genesisi 39:1-23; Owe 10:9; Korinti kini 10:31",
    "introduction": "Ìwà omoluwabi ni o se iyebiye jù lọ tí onígbàgbọ́ kookan lè ní. Ó túmọ̀ sí ìgbé ayé tito, otito, òdodo àti ìwà pípé. Ọkùnrin tí ó ní ìwà-òtítọ́ kì í ṣe ẹni tí ń ṣe ẹni mímọ́ ní ṣọ́ọ̀ṣì, ṣùgbọ́n ti n gbé ayé àìṣòdodo ní ikọkọ. Bí ó ṣe rí ní gbangba, bẹ́ẹ̀ ni ó jẹ́ ní ikọkọ. Ìwà-títọ́ mú ìdákẹ́jẹ̀ àti ìgboyà lowo, nítorí pé kò sí ohun tí ẹni bee ń fi pa mọ́. Bíbélì sọ ní Òwe 10:9 pé, \"Ẹniti nrin ni òtítọ́ nrin déédé.\" Èyí túmọ̀ sí pé ẹni tí ń rìn ní òtítọ́ ní ààbò àti ìrètí. Ko seku ko seye eniyan ko. Ìgbé ayé pẹ̀lú ìwà-òtítọ́ ko rọrùn, nítorí ayé feran okunun ju imole. Etan ati eke laye ngbe laruge loni. Olourn pe awon Omo Re si igbe aye to yato. Ọlọ́run fẹ́ kí àwọn ọmọ Rẹ̀ yàtọ̀ sí ayé. 1 Kọ́ríńtì 10:31 sọ pé, ní ohun gbogbo - jijẹ, mímu, tàbí ìgbé ayé ojoojúmọ́—kí a ṣe ohun gbogbo láti yìn Ọlọ́run. Ìwà-òtítọ́ ń jẹ́ kí a fi ewa Ọlọ́run hàn. Jósẹ́fù ní Ijibiti jẹ́ àpẹẹrẹ rere; ó kọ ìyàwó Potifari, nítorí ó bẹ̀rù Ọlọ́run, kì í ṣe nítorí ènìyàn. Anania àti Safira kò ní ìwà-òtítọ́, wọ́n purọ́ fún Ẹ̀mí Mímọ́; tí eyi si mú ìdájọ́ wa sori won. Ìdí nìyí tí ìwà-òtítọ́ fi jẹ́ àmì gidi ti Kristẹni. Laisi eyi, ìgbàgbọ́ dà bí asán. Ṣùgbọ́n pẹ̀lú rẹ̀, a máa tàn bí ìmọ́lẹ̀ nínú ayé àìṣòdodo, tí a sì máa mú ògo wa bá Baba wa ti nbe l'órun.",
    "questions": [
      "Kí ni ìyàtọ̀ tó wà láàrín iiwa omoluwabi àti ìwà-òtítọ́?",
      "Kí ló dé tí ìwà-títọ́ fi mú àlàáfíà ọkàn wá?",
      "Báwo ni o ṣe lè bójú tó ìwà omoluwabi re to kun fun etan ati aisododo yi?"
    ],
    "lifeApplication": [
      "Ìwà Omoluwabi ni ìpìlẹ̀ ìwà Kristẹni.",
      "Iwa Omoluwabi gbodo je wa logun, ní ikọkọ àti ní gbangba.",
      "Ìwà-títọ́ ńmú ògo Ọlọ́run wá àti àlàáfíà ọkàn.",
      "Laisi ìwà-títọ́, ìjẹ́rìí rẹ̀ gẹ́gẹ́ bí Kristẹni ko muna doko."
    ]
  },
  {
    "lesson": "Kerinla",
    "date": "5TH APRIL, 2026",
    "topic": "Ajinde Kristi: Itumo ati Pataki re fun Awon Juu, Keferi ati Awon Onimo Ijinle",
    "objective": "Láti fihàn, láìs̩e iyèméjì, pé Krístì jíǹde kuro ninu oku.",
    "memoryVerse": "\"Kò sí níhìnyí: nítorí ó ti jíǹde gé̩gé̩bí ó ti wí. Wá, e̩ wo ibití Olúwa ti dùbúlè̩ sí\" — Matteu 28:6.",
    "verse": "Matteu 28:1-20; Luku 24:13-31; 1 Korinti 15:1-7",
    "introduction": "Àjíǹde kò tíì s̩e̩lè̩ rí nígbàtí Olúwa wípé Òun yóò jìyá, Òun yóò kú, Oun yóò sì jíǹde ní o̩jo̩ ke̩ta (Maku 9:31). Nígbà náà, Olúwa sò̩rò̩ gé̩gé̩bí àwo̩n àso̩té̩lè̩ tí ó wà nínú Májè̩mú Láéláé nípa Rè̩ (Isaiah 53:8; Daniel 9:26). Lé̩yìn-ò-re̩yìn tí Ó jìyà, tí Ó kú, tí ó sì jíǹde gé̩gé̩bí Ìwé Mímó̩, àti gé̩gé̩bí Ó ti wí, kò sí e̩niké̩ni; e̩ni ye̩pe̩re̩ tàbí gbajúmò̩, olórí òs̩èlú tàbí è̩sìn, òpè tàbí amòye, tí ó tún jíǹde. Nítorí náà, ó s̩òro láti gba àjíǹde rè̩ gbó̩, àwon Gíríkì ń ké̩gàn ìs̩è̩lè̩ ńlá náà, àwo̩n Júù kò̩ láti gbà á gbó̩. Àwo̩n e̩lé̩sìn Ìsìlámù sé̩ e̩, àwo̩n onímò̩ ìjìnlè wípé kò wáyé. S̩ùgbó̩n ò̩pò̩lo̩pò̩ àmì ìdánilójú fihàn wípé Jésù jíǹde nítòótó̩. È̩kó̩ òní s̩e àfihàn àwo̩n è̩rí àjíǹde tí kò s̩e é sé̩. Ju bee lo, lojo kan, awon oku ati alaaye yoo wa pelu Re titi lae.",
    "questions": [
      "Kini o ro pe o mu ki awon omo lehin Jesu ma tee gbagbo ninu ajinde?",
      "Nje o gbagbo ninu ajinde?",
      "Kini awon è̩rí ati idaniloju àjíǹde?",
      "Kini pataki isele yi?"
    ],
    "lifeApplication": [
      "Bi a se ji Kristi dide kuro ninu oku, awon onigbagbo pelu yoo ji dide pelu Re ni Ikehin Ojo.",
      "Ajinde Kristi se apejuwe isegun lori ese.",
      "Ajinde Jesu ati agbara Re ni a gbodo maa polongo.",
      "Ki o to di igba naa ti a o ji wa dide pelu Re, e je ki a maa rin ninu agbara ajinde Re loni."
    ]
  },
 {
    "topic": "BÍ A SE LE DOJUKO ÌBÀNÚJE ÀTI ADANU",
    "lesson": "Karundinlogun",
    "date": "2026-04-12T00:00:00.000Z",
    "objective": "Láti ràn àwọn ènìyàn Ọlọ́run lọ́wọ́ láti lóye pé ìbànújẹ jẹ́ ko lee saiwa ninu ìrìnàjò ayé, láti mọ ìtùnú Ọlọ́run nínú ìbànújẹ, láti kọ́ ọ̀nà Bíbélì láti koju ìbànújẹ, láti ràn àwọn míì tí ń koju rè lọ́wọ́, àti láti lo irírí wọn láti fún ẹlòmíran ni ireti.",
    "memoryVerse": "Olúwa sunmọ́ ọkàn onirobinuje, ó sì n gbà iru awon ti n se onirora okan la",
    "verse": "Orin Dafidi 34:18",
    "introduction": "Ìbànújẹ jẹ́ abala kan tí kò ṣe é yà kúrò ní ìrìnàjò eda. O le jẹ́ ìkú olólùfẹ́, ìbáṣepọ̀ to forisonpon, ikuna ara ẹni, àlá ti a ko muse, tàbí ìpadanu ìlera tàbí ààbò lojijì. Sugbon akoko olukuluku, otooto ni. Ó jẹ́ ìmọ̀lára tí ó ń dun ni gan-an, tí ó máa ń dá ẹni lóró tó sì lè mú kí ìgbàgbọ́ eni mì, kí ojú ẹni se baibai, tí ó sì lè mú ẹniyan ní ìmọ̀lára bi eni pe ki aye ti le pare.",
    "questions": [
      "Kí ni ìbànújẹ, àti báwo ni Bíbélì ṣe ṣàfihàn rẹ̀?",
      "Báwo ni Ọlọ́run ṣe ń pèsè ìtùnú fún àwọn tí o ni ìbànújẹ gẹ́gẹ́ bí Ìwé Mímọ́?",
      "Darukọ díẹ̀ lára àwọn ọ̀nà Bíbélì láti koju ìbànújẹ.",
      "Nípa ona wo ni ìbànúje tabi ilakoja re se lee je ise iranse fun ẹlòmíran"
    ],
    "lifeApplication": [
      "Ko edun okan rẹ lọ sí odo Ọlọ́run nínu àdúrà, máse fi pamọ́ fún Un.",
      "Gbẹ́kẹ̀lé Ọ̀rọ̀ àti ìlérí Ọlọ́run láti dì ọ́ mú ni akoko isoro",
      "Fara mọ́ ìjọ Kristi fún okun àti ìtùnú.",
      "Lopo igba, eko iyebiye ni ofo ati danu maa nko eniyan, nitoripe bi a ba nsokun a maa nri ran sibe.",
      "Jẹ́ kí ìrírí ìbànújẹ rẹ jẹ́ irinṣẹ́ ìtùnú fún ẹlòmíran."
    ]
  },
  {
    "topic": "PATAKI SISINMI NI ỌJO ISINMI",
    "lesson": "Kerindinlogun",
    "date": "2026-04-19T00:00:00.000Z",
    "objective": "Lati fi ise pataki Isinmi ati Ojo Isimi han onigbagbo kookan ati awon anfani t'o wa ninu re gegebi igbekale Olorun pelu pataki fifi aaye sile fun isin, atunse ati iyiriwo.",
    "memoryVerse": "Ó sì wí fún wọn pé, Ọjọ Isinmi ni a dá fún ènìyàn, kì í ṣe ènìyàn fún ọjọ isinmi",
    "verse": "Marku 2:27",
    "introduction": "Sisinmi ni ọjọ Isinmi jẹ́ ọ̀kan lára àwọn àánú tí Ọlọ́run pèsè fún ènìyàn. Láti ìbẹ̀rẹ̀ ayé, Ọlọ́run dá àṣà iṣẹ́ àti ìsinmi sílẹ̀ láti fi hàn pé ìgbésí ayé kò dá lórí iṣẹ́ àsekara laisinmi, ṣùgbọ́n lórí agbára Rẹ̀ tí ń gbeniro.",
    "questions": [
      "Kí ló dé tí Ọlọ́run fi sinmi ní ọjọ́ keje, kí ni ìtọ́́ni tó ń fún wa?",
      "Kí ni ìtumọ̀ 'pa ọjọ́ Isinmi mọ́' ní àkókò òde òní?",
      "Darukọ, kí o sì ṣàlàyé àǹfààní méjì pàtàkì tí ìsinmi ọjọ́ Isinmi ń mú wá.",
      "Báwo ni onígbàgbọ́ ṣe lè tọ́jú ọjọ́ Isinmi ní ọ̀nà tó wúlò àti tó ní ìtumọ̀ ní ayé òde-òní tó kún fún iṣẹ́ yìí."
    ],
    "lifeApplication": [
      "Gẹ́gẹ́ bí onígbàgbọ́, só di asa lati maa yà ọjọ́ kan sílẹ̀ lẹ́ẹ̀kan l'ọ̀sẹ̀ fún ìsinmi àti láti tún ìbáṣepọ̀ rẹ pẹ̀lú Ọlọ́run, ìdílé àti ará rẹ̀ ṣe.",
      "Kọ́ ìdílé rẹ àti ìjọ nípa pataki ìtọ́jú ìsinmi mímọ́, nípa ẹ̀mí àti ti ara.",
      "Má ṣe kún ọjọ́ Isinmi rẹ pẹ̀lú àwàdà iṣẹ́ tàbí ìdíje ti ko wulo tí ń mu Olorun jina rere si eniyan.",
      "Jẹ́ kí ìgbésí ayé rẹ hàn pé o gbẹ́kẹ̀lé Ọlọ́run pé Ó ń ṣàkóso re—bí iwo tilẹ̀ dáwọ́ iṣẹ́ dúró, Ó ń pèsè fún ọ sibe."
    ]
  },
  {
    "topic": "SISE AMULO AWON ONIRUURU ASA: BI A SE LEE JERI KRISTI FUN AWON ELOMIRAN",
    "lesson": "Ketadinlogun",
    "date": "2026-04-26T00:00:00.000Z",
    "objective": "Láti ran àwọn onígbàgbọ́ lọ́wọ́ láti lóye bí wọ́n ṣe lè fi ọgbọ́n ba àwọn ènìyàn tí ó ní onírúurú àṣà àti ìpìlẹ̀ se àjọpín Ihìnrere laigbojege.",
    "memoryVerse": "Fún àwọn aláìlera, mo di alailera, kí emi ki o le jere àwọn aláìlera: mo di ohun gbogbo fún gbogbo ènìyàn, kí èmi ki o le gba die la bi o ti wu ki o ri",
    "verse": "1 Kọ́ríńtì 9:22",
    "introduction": "Ihinrere: ogun ayeraye ni fun gbogbo orilẹ-ede, ẹya, ati aṣa. Sibẹ, awọn eniyan ni oye to yatọ si ara won nitori aṣa ati idagbasoke wọn. Pọ́ọ̀lù fi àpẹẹrẹ tó ṣe kedere lélẹ̀ fún wa pé: oun di 'ohun gbogbo fún gbogbo ènìyàn' ki ó lè jèrè àwọn kan fún Kristi.",
    "questions": [
      "Ki ni eko ti o jeyo ninu ọ̀nà tí Pọ́ọ̀lù gbà ṣe ise iranse nínú 1 Kọ́ríńtì 9: 19–23?",
      "Báwo lo ṣe lè lo awon àṣà ibile gẹ́gẹ́bí afárá láti jẹ́rìí Kristi fún àwọn ẹlòmíràn?",
      "Kini idi ti o fi ṣe pataki lati ma gbojege lakoko ajọṣepọ pẹlu awọn aṣa miiran?"
    ],
    "lifeApplication": [
      "Wa akoko lati kọ ẹkọ nipa ati bọwọ fun aṣa awon elomiran.",
      "Wa aaye bi ile to teju fun pinpin Ihinrere.",
      "Maa yago fun awon ariyanjiyan. Dipo bee, maa samulo ọgbọn ati ife.",
      "Nigba gbogbo, jẹ ki Kristi jẹ koko iwaasu rẹ."
    ]
  },
  {
    "topic": "NINI OYE ETO OLORUN LORI AWON IGBA ATI AKOKO",
    "lesson": "Kejidinlogun",
    "date": "2026-05-03T00:00:00.000Z",
    "objective": "Lati ni oye lori iwoye Olorun lori igba ati akoko, ati bi awon kristiani se le e se amulo won fun anfani ati ire won.",
    "memoryVerse": "Olukuluku ohun li akoko wa fun, ati igba fun ise gbogbo labe orun",
    "verse": "Oniwasu 3:1",
    "introduction": "Lara irin ajo ati igbe aye eda ni igba ati akoko. Atokun ni won je fun iriri, anfani ati ipenija eda. Gbogbo nkan ni igba ati akoko wa fun, igba bibini; igba kiku; igba ati akoko fun gbigbin; igba ati akoko fun ikore, igba ati akoko fun ojo, igba ati akoko fun erun.",
    "questions": [
      "Kini Bibeli so nipa titobi Olorun lori igba ati akoko?",
      "Bawo ni a se le se amulo orisirisi igba ati akoko ninu aye wa pelu ireti ati igboya?",
      "Ipo wo la gbogbo fi awon nkan t'Emi si lojojumo pelu diduro de akoko Olorun?"
    ],
    "lifeApplication": [
      "Gbekele Olorun pe o njoba lori gbogbo igba ati akoko.",
      "Wa itoni Olorun ati ogbon Re ni sise amulo oririsi igba ati akoko.",
      "Maa ra igba ati akoko pada, pelu idaniloju pe Olorun ni eto ati ilepa fun gbogbo akoko.",
      "Aniyan kii bi omo 're. Pabambari ibe ni pe o maa nke emi eniyan kuru ni."
    ]
  },
  {
    "topic": "KI KO IKORA ENI NIJANU NIPA TEMI ATI IDAGBASOKE",
    "lesson": "Kokandinlogun",
    "date": "2026-05-10T00:00:00.000Z",
    "objective": "Ki a le mo pataki ikora eni nijanu nipa t'emi ki a ba lee maa dagba sii.",
    "memoryVerse": "Sugbon ko oro asan ati itan awon agba obinrin, si maa to Ara re si iwabi-Olorun. Nitori sise ere idaraya ni ere die, sugbon iwa-bi-Olorun li ere fun ohun gbogbo, o ni ileri ti aye isinsinyi ati eyi ti mbo",
    "verse": "1 Timotiu 4:7-8",
    "introduction": "Ikora eni nijanu (iwontunwonsi) je okan ninu awon eso ti Emi (Galatians 5:22, 23). 'Eniti ko le se akoso ara re, o dabi ilu ti a wo lule, ti ko si li odo' (Owe 25:28). 'O dara fun okunrin ki o gbe ajaga ni igba ewe re' (Ekun Jeremiah 3:27).",
    "questions": [
      "Kini ikora eni nijanu nipa t'emi, bawo ni o si se se pataki fun idagbasoke Emi wa?",
      "Bawo ni a se le mu ki adura gbigba ati Eko Bibeli je kosemani ojojumo?",
      "Kini awon anfani gbigba aawe ati isin wa?"
    ],
    "lifeApplication": [
      "Mi mo bi a se nlo akoko ni kokaari ikora eni n'ijanu. Nitorinaa, a gboado ma fi ojulowo aye sile fun adura ati Bibeli kika l'ojojumo.",
      "Ko bi a ti nlo ohn ini wa gbogbo: fi ohun ti nse ti Olorun fun Olorun, ati ti Kesari fun Kesari. Ye ja Olorun l'ole.",
      "Sisin elomiran: Wa anfani lati fi ife Olorun si ise nipa sisin.",
      "Ikora eni ni ijanu nkoni lati maa ponmi de oungbe; ki a ma maa fi ika mewa jeun."
    ]
  },
  {
    "topic": "GBIGBE AYE WA PELU IFOJUSUN AYERAYE",
    "lesson": "Ogun",
    "date": "2026-05-17T00:00:00.000Z",
    "objective": "Láti ran àwọn onígbàgbọ́ lọ́wọ́ kí wọ́n lè mọ bó ti ṣe pàtàkì tó láti máa gbé pẹ̀lú ìyè àìnípẹ̀kun lọ́kàn, kí wọ́n máa fi àwọn nǹkan tó ní í ṣe pẹ̀lú ọ̀run ṣáájú àwọn nǹkan ti ayé, kí wọ́n sì máa ṣe àwọn ìpinnu tó wa ni ibamu pelu iru igbe aye bee.",
    "memoryVerse": "Ẹ gbé èrò yín ka àwọn nǹkan ti òkè, kì í ṣe àwọn nǹkan ti ayé",
    "verse": "Kólósè 3:2",
    "introduction": "Nínú ayé faaji ati ilepa obitibiti oro yìí, àwọn onígbàgbọ́ naa ti ń dojú kọ pákáǹleke bayi láti lépa ọrọ̀, òkìkí àti ìgbádùn. Kii se pe awon nǹkan wọ̀nyí fúnra wọn buru patapata, sugbon nígbà tí a bá fi wọ́n ṣáájú àwọn nǹkan t'ẹ̀mí, wọ́n ń fọ́ ojú wa sí àwọn òtítọ́ ayérayé.",
    "questions": [
      "Gẹ́gẹ́ bí Mátíù 6:19-21 ṣe sọ, ewu wo ló wà nínú ki eniyan máa fi gbogbo ọkàn lépa ìṣúra ti ayé?",
      "Báwo làwọn onígbàgbọ́ ṣe lè 'gbé èrò wọn ka àwọn nǹkan ti òkè' nínú ayé tó kún fún ayidayida ati iporuru okan yi?",
      "Àwọn ọ̀nà wo làwọn ìpinnu wa lójoojúmọ́ se lè maa fi hàn pé a nírètí ìyè àìnípẹ̀kun?"
    ],
    "lifeApplication": [
      "Yan lati maa fi àwọn ohun tó se iyebiye ayeraye si ipo akoko lojojumo.",
      "Gbogbo ohun elo ti a ni - akoko, owo, agbara – lo yẹ ki a maa lo bi eni t'o gbe Oluwa ati orun kan iwaju re nigba gbogbo (Matteu 25:40).",
      "Àwọn ohun ti nran ni leti ayérayé ni ki o fi yí ara rẹ ká. Àwọn ẹsẹ Ìwé Mímọ́, àwọn ìwé Kristẹni, àwọn orin ìjọsìn, àti ìbákẹ́gbẹ́pọ̀ pẹ̀lú àwọn èèyàn tó bẹ̀rù Ọlọ́run. Kólósè 3:12 kì í ṣe àbá; àṣẹ ni.",
      "Maa gba ìdílé rẹ, àwọn ara ati ọ̀rẹ́ rẹ níyànjú pé kí wọ́n tẹjú mọ́ Jésù, kí wọ́n má sì jẹ́ kí àwọn ohun aye isinsinyi pín ọkàn wọn níyà. Máa fi àpẹẹrẹ rere lele."
    ]
  },
  {
    "topic": "IWOYE KRISTENI NIPA ISE SISE",
    "lesson": "Kokanlelogun",
    "date": "2026-05-24T00:00:00.000Z",
    "objective": "Ka le ni oye ere idi re ti Olorun fi seto ise sise ati iha t'o ye k'a ko si ise.",
    "memoryVerse": "Nitori nigbati awa tile wa pelu nyin, eyi li awa palase fun nyin, pe bi enikeni ko ba fe sise, ki o mase jeun",
    "verse": "2 Tessalonika 3:10",
    "introduction": "Ise ati ise-ipe fi ara pe ara won lopolopo, sugbon iyato die farahan ninu itumo won. Ise ni akitiyan wa lati mu ilepa kan se tabi lati mu ohun kan ti o ni'ye lori jade. Ni kukuru, a le pe ni ise ti eniyan nse lati ni igbe aiye rere ati lati mu ipinu ati eto Olorun fun aye eniyan se.",
    "questions": [
      "Nje ise je egun lati odo Olorun?",
      "Kini iyato ti o wa larin ise ati ise-ipe?",
      "Se alaye anfani meji pataki ti a nri ninu ise ati ise-ipe.",
      "Kini awon ipa rere ise ati ise-ipe re lori igbagbo Kristeni?"
    ],
    "lifeApplication": [
      "A gbodo mo pe ise ati ise-ipe je ebun lati odo Olorun fun igbe aye rere wa.",
      "E je ka mo pe osuwon ojuse wa duro lori bi a se nse dede si ninu ise ati ise-ipe wa.",
      "Gegebi Kristeni, a gbodo mu ise ati ise-ipe wa ni koko, ki igbagbo wa ba lee, muna doko, ti ko fara sin, ti o sin so eso.",
      "Ise oojo wa, ise-ipe ati ti Emi ni Olorun fi ounte lu. A o si gba ere lori bi a ba se se won."
    ]
  },
  {
    "topic": "IPENIJA LATI GBORAN SI ITONI ATOKEWA",
    "lesson": "Kejilelogun",
    "date": "2026-05-31T00:00:00.000Z",
    "objective": "Lati safihan wipe Olorun si n dasi ati dari gbogbo oran aye awon omo tire, bi won ba lee teti beleje, gboran ati tele gbogbo idari Re.",
    "memoryVerse": "Nigbati Josefu si dide ninu orun re, O se bi angeli OLuwa ti wi fun un, O si mu aya re si odo",
    "verse": "Matiu 1:24",
    "introduction": "Gbogbo eniyan lo maa nde ikorita kan laye ti o n pe fun ipinu pataki kan tabi omiran: yiyan ise oojo, aya tabi oko, ibi itedo, iru ore wo la o ni tabi iru ise wo la o mu se? Owo yepere o se fi mu iru awon oro wonyi.",
    "questions": [
      "Tani o niwaju Olorun, ati kinni ami idanimo ti emi re?",
      "Kinni iriri tabi isele ti o lee ya o nipa kuro ninu ife Kristi?",
      "Nje o n gba Olorun laaye lati dasi oran aye re gbogbo?",
      "Kilo maa nje idahun re si Itoni atokewa?"
    ],
    "lifeApplication": [
      "Gbe igbe aye mimo ati ododo lati ni idanimo ti Emi to dara.",
      "Di eti re si ariwo oja, ki o si ma a wo Kristi nikan.",
      "Wa idasi atokewa ati itoni ninu gbogbo ipinnu re.",
      "Sa gbekele E. ki o si maa gboran sa (Oniwasu 12:13)."
    ]
  },
  {
    "topic": "EBI KRISTENI TO DARA JULO",
    "lesson": "Ketalelogun",
    "date": "2026-06-07T00:00:00.000Z",
    "objective": "Lati fun wa ni oye wipe ihuwasi oko ati aya nipa ibanisoro ati imo nipa enikeji ni yo so bi ebi won o ti ri.",
    "memoryVerse": "E je ki oro nyin ki o dapo mo ore ofe nigbagbogbo, eyiti a fi iyo dun, ki enyin ki o le mo bi enyin o ti ma da olukuluku enia lohun",
    "verse": "Kolose 4:6",
    "introduction": "Ninu eko yi, a o gbeyewo ohun meji ti yoo je ki ebi Kristieni je idile ti o daraju. Ohun akoko ni ona ti aya maa ngba soro pelu oko re, ati imo ti oko gbodo ni pelu oye ti o mo nipa obirin ti yoo ma ba aya re gbe.",
    "questions": [
      "So awon oye meta ti oko gbodo mo nipa aya re?",
      "Bawo ni oko se gbodo ma huwa ni asiko ipenija ti yoo je imulokanle fun aya re?",
      "Nje a ri oko tabi aya kan to pe patapata?"
    ],
    "lifeApplication": [
      "Imo ati oye re nipa obinrin yoo ran o lowo lati huwa dadara pelu aya re.",
      "Ibanisoro aya se pataki ninu ebi.",
      "Ma binu maa nwo ogbe san. Ko s'eni to gbodo tobi ju lati so eleyi si enikeji re.",
      "Adura ti Oro Olorun ni buloku t'a n mo sori IPinle Ile Naa – Kristi"
    ]
  },
  {
    "topic": "FIFURUGBIN NI AKOKO ODA/IYAN",
    "lesson": "Kerinlelogun",
    "date": "2026-06-14T00:00:00.000Z",
    "objective": "Lati fi han pe Olorun ni inu didun lati bukun wa pelu oro, fun anfani tiwa ati pelupelu fun wa lati s'ise akin fun ijoba Re.",
    "memoryVerse": "Ìyan kan si mu ni ilẹ na ….. Nigbana ni Isaaki funrugbìn ni ilẹ na, o si ri ọrọrún mu li ọdún na; OLUWAsi busi i fun u",
    "verse": "Genesisi 26:1, 12",
    "introduction": "Idokowo gbogbo agbaye ti fi ori sanpon bayii. Iyan ti kari ile kari oko! Onigbagbo pelu nberu. Opolopo awon onigbagbo npadanu ise, oko irinse won ati wipe opolopo ile ti di ahoro nipase eleyi.",
    "questions": [
      "Bawo ni onigbagbo tooto se le fi fun Olorun lati inu okan re?",
      "Se alaye iyato ati ifarajo ti o wa laarin ififunni laarin awa eniyan ati ififunni fun Ise Olorun."
    ],
    "lifeApplication": [
      "Saapon lati mo ipo igbagbo ninu ififunni, ki a si mo bi o se le teri eran ara ba nigba ti ipe ba dun lati fifunni.",
      "Je ki o ye o wipe, anfani ni o je fun o lati je alabapin ninu ise Oluwa. O kere pupo lati ran Olorun lowo ninu ise re!",
      "Ti a ba kuna lati fifunni, a le wa ni ipo aini wa sibe. Dide ki o yi ipo, aye, ebi re ati beebeelo pada gegebi Isaaki ati Obinrin opo ninu eko wa oni."
    ]
  },
  {
    "topic": "IPO ISOKAN NINU IJO",
    "lesson": "Karundinlogbon",
    "date": "2026-06-21T00:00:00.000Z",
    "objective": "Lati je ko ye wa wipe Omo Olorun gbodo maa gbe ni isokan laarin ara won fun imuse eredi wiwo ijoba Olorun.",
    "memoryVerse": "Kiyesi i, o ti dara o si ti dun to fun awon ara lati ma jumo gbe ni irepo",
    "verse": "Orin Dafidi 133:1",
    "introduction": "Isokan ni ifohunsokan, inu kan, okansoso tabi wiwa papo, lati mu eredi kannaa se. Okun pupo wa ninu isokan ninu ile, ijo, agbekale tabi awujo. Ako le foju kere isokan laarin awon eda lati mu ete kan se.",
    "questions": [
      "Se alaye awon abuda isokan Kristeni tooto.",
      "Daruko ise pataki isokan ninu ijo Olorun.",
      "Daruko awon isokan ti Olorun ko fe laarin awon omo Re."
    ],
    "lifeApplication": [
      "Sa gbogbo ipa re lati mu isokan lagbara sii ninu ijo re.",
      "Yera fun irufe idapo to ba n dite si Olorun, awon olori ninu ijo abbl. Daabo bo aye re lowo ibinu Olorun.",
      "Olukuluku Ebi t'a ba ko sori isokan, maa ntan imole ife aaye; iru idile bee a si lee dojuo awon iji ati ipenija aye."
    ]
  },
  {
    "topic": "IPONGBE TI EMI",
    "lesson": "Kerindinlogbon",
    "date": "2026-06-28T00:00:00.000Z",
    "objective": "Lati je ki a ni oye wipe bi ipongbe ife wa ti po to ni yoo fihan bi a se mo Olorun to ati bi a ti ni imo Re to, ati pe eni ba n pongbe lo maa ri omi iye mu l'ofe.",
    "memoryVerse": "Alabukuri fun ni awon ti ebi npa ati ti oungbe ngbe sipa ododo nitori nwon o yo",
    "verse": "Matteu 5:6",
    "introduction": "Onisamu poungbe gidigidi fun awon ilana ile Oluwa, nibiti aye awon eniyan ti ngba iyipada. Ibi itunu ni asiko iponju. Gege bi Kristiani a gbodo ma pongbe fun ohun ti emi lati mo si nipa Olorun gegebi Aposteli Paulu ti so ninu episteli si awon Efusu.",
    "questions": [
      "Nje o npongbe fun Olorun ati ohun ti Olorun?",
      "Kini o ma nse ni asiko isoro ati iyiriwo?",
      "Kini igbaniyanju ati kini ireti ni asiko isoro?"
    ],
    "lifeApplication": [
      "Kiko lati pongbe mu ki eniyan pada lowo ofo lati odo Olorun.",
      "Li akoko irumi aye, Olorun wa fun wa lati gba wa.",
      "Fihan mi okunrin na ti ko pongbe fun imo Olorun, ngo fi han o okunrin na ti ko le tesiwaju.",
      "Ireti ninu Olorun kii doju ti ni."
    ]
  }
]